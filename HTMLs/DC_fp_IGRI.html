<!DOCTYPE html>
<html>

<head>
    <meta charset="utf-8">
    <link rel="stylesheet" type="text/css" href="../CSS/Dc_fp.css">
    <link href="https://fonts.googleapis.com/css?family=Neucha&amp;subset=cyrillic" rel="stylesheet">
</head>

<body>
    <main class="igri_pic">
        <h2>ИГРИ В ДЕТСКИЯ ЦЕНТЪР</h2>
        <div class="igri">
            <p>Социализирането на децата в общност с други хора е един от ключовите аспекти за неговото личностно, социално и емоционално развитие. Тези умения включват усвояването на определени правила, социални норми, език и начин на общуване, модели на поведение, ценности и нагласи. За да развие богат набор от социални умения, детето следва да натрупа опит от общуване в различни социални общности. Играта е основното занимание на детето. Когато детето играе, то живее в свой собствен, прекрасен и вълнуващ свят. Този свят при нас е реален и хилядите забавления, които можем да му предоставим ще го направят незабравим. Какво по-приятно от това, Вашето дете да обогати себе си с разнообразни игри и щури приключения? В различните възрасти, децата възприемат играта по различен начин. На 5 месеца започват да хващат предмети. В края на първата година децата стават по-сръчни и започват да опознават заобикалящия ги свят. Към втората година играта с топка става любима – търкалят я по пода и в последстие започват да я подават и хващат. През третата година настъпва преход от предметната към сюжетно – ролевата игра, взаимствайки от света на възрастните. През четвъртата година тази игра (сюжетно-ролевата) става най-важна в неговия свят. Тя може да продължава с часове и дни, стига сюжета да представлява интерес за него. Детето започва да се справя все по-добре с пъзелите, кубчетата с картинки, строителните мозайки и много често те се превръщат в декор за сюжетно-ролевата игра. Включват се и елементи на трудова дейност – пране на дрешките на куклите, почистване и подреждане на дома, готвене, ремонтиране на играчки и още много други неща. Говорът се усъвършенства и детето започва да води все по-богат разговор с човека, намиращ се покрай него. През следващите години то започва да развива все по-сложни сюжети – картите и доминото, които първоначално са служили за декор, започват да се превръщат в различен, по-интересен начин за игра – с правила. А игрите с правила, могат да бъдат изключително забавни, щури и учещи децата на логическото мислене, честност, отборна игра, взаимно разбиране и спазване на дисциплина по зададени критерии и норми.
            </p>
            <p> Някои от игрите, с които малчуганите могат да се забавляват са:</p>
            <h3>1. Цветове</h3>
            <p>Играта може да се играе от всякакви възрасти и е особено подходяща за деца, които учат цветовете. Пуснете музика и танцувайте с малчуганите. Когат спрете музиката, веднага кажете произволен цвят. Децата на свой ред трябва да хванат предмет със съответния цвят. Тези, които не се справят с намирането на цветовете – изгарят и се присъединяват към екипа на журито.</p>
            <h3>2. Летящо килимче</h3>
            <p>Играе се от минимум двама души. Необходимо е голямо парче плат, което ще е вашето летящо килимче (може да се замести с покривка за маса или голям квадратен шал).Всички участници държат летящото килимче с две ръце и се подреждат на симетрично разстояние един от друг. Върху опънатото килимче се поставят 4-5 предмета ( може плюшени инграчки или балони ). Играчите подскачайки в синхрон , повдигат килимчето, за да полети. Целта е предметите да не падат на земята, а играчите да се стремят да ги улавят с килимчето , след всеки „ полет “ . За по-голяма сложност увеличавайте броя на предметите, след всеки скок.</p>
            <h3>3. Музикален стол</h3>
            <p>За тази игра Ви трябва свободно място и няколко стола, които да са с един по-малко. Пуснете музика , на която децата да танцуват в кръг около столовете. Когато музиката спре, трябва всеки да си намери стол и да седне. Този, който не е успял , отпада от играта, а вие махате един стол. Така играта продължава , докато остане един победител, който ще спечели някаква малка награда ( или второ парче от тортата ) .</p>
            <h3> 4. Асоциации</h3>
            <p>В играта участват произволен брой деца. Всички сядат в кръг, първият казва някаква дума на ухото на съседа си , който трябва да каже на ухото на следващото до него дете първата асоциация с тази дума, третият продължава веригата и така докото думите не стигнат до първият участник.Ако във верижното предаване, смисълът на думата не се е загубил, се счита че играта е била успешна. Например : училище – уча, чета, пиша, тетрадка и т.н.</p>
            <h3>5. Балониада</h3>
            <p>Подходяща е за деца над 4 години. Играе се от минимум 4 деца. Играчите се разделят на отбори с равен брой участници. За играта са необходими въже или лента с дължина около 2 метра и няколко балона. Въжето се държи на височина не по-висока от тази на децата. Разделят се на два отбора от двете страни на въжето. Целта на играта е балоните да се прехвърлят възможно най-бързо в противниковото поле, като задължително трябва да преминават над опънатото въже. Победител е този отбор, който има по-малко балони в своята половина.</p>
        </div>
    </main>
</body>

</html>
